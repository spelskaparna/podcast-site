+++
date =2025-01-21T10:44:47Z
author = "Olle"
draft = false
name = "Idno Interactive"
subtitle="Gör spel med egen spelmotor i Rust"
categories = ["episode"]
hashtags = ""
audiofile = ""
libsynid = ""
+++
Gäster idag är killarna bakom Idno Interactive som just nu håller på att jobba med sitt första spel - ett pusselspel som heter Swap. Det som gör projektet extra intressant är att de inte bara gör spelet själva utan även den underliggande spelmotorn som är skriven i Rust.

Duon träffades på gymnasiet i Sankt Petri i Malmö när de satte sig bredvid varandra och började prata om coola pennor. Efter att ha jobbat tillsammans på Axis i Lund där de experimenterade med 3D-rendering på kvällarna, bestämde de sig för att starta eget och satsa helhjärtat på spelutveckling.

Swap är ett pusselspel i sokoban-genren men med en twist - det utspelar sig i en 3D-värld med portaler och utforskningsaspekter inspirerade av spel som The Witness. Istället för en linjär sekvens av pussel har de skapat en värld där spelaren får valmöjligheter och kan lämna svåra pussel för att återkomma senare med nya insikter.

Vi diskuterar för- och nackdelar med att bygga sin egen motor, varför de valde Rust (spoiler: det var språket de kunde bäst), och hur de gått från en teknisk prototyp till att fokusera mer på speldesign och att skapa en helhetupplevelse. De berättar också om utmaningar som plattformsspecifik kod och att de nyligen bestämde sig för att skriva sin egen ljudmotor.

I segmentet Spel under lupp analyserar vi The Witness och diskuterar hur det lyckas göra pusselspel till något mer än bara en sekvens av problem - genom att placera dem i en värld full av mening och upptäckter.

Trevlig lyssning!

Har du tankar om Spelskaparna, känner dig sugen på att delta i ett avsnitt eller kanske vill visa upp ett spel som du jobbar på - kom in på Spelskaparnas [discord](https://discord.gg/hBHEXss). Där har mysig stämning skapats och ett gäng utvecklare chattar om stort och smått. Hyser du starka aversioner mot Discord går det även bra att höra av sig på info@spelskaparna.se, [@ollandin](https://twitter.com/ollelandin) eller [@saikyun](https://twitter.com/Saikyun).

# Länkar
* [Idno Interactive](https://idno.se/)
* [Rust Programming Language](https://www.rust-lang.org/)
* [Sokoban](https://en.wikipedia.org/wiki/Sokoban)
* [The Witness](https://store.steampowered.com/app/210970/The_Witness/)
* [Project Euler](https://projecteuler.net/)
* [Godot Engine](https://godotengine.org/)
* [Unity](https://unity.com/)
* [Unreal Engine](https://www.unrealengine.com/)
* [Vulkan](https://www.vulkan.org/)
* [Metal](https://developer.apple.com/metal/)
* [WebGPU](https://www.w3.org/TR/webgpu/)
* [Blade (rendering abstraction)](https://github.com/kvark/blade)
* [Mozilla Firefox](https://www.mozilla.org/firefox/)
* [Embark Studios](https://www.embark-studios.com/)
* [Tiny Glade](https://store.steampowered.com/app/2198150/Tiny_Glade/)
* [Chucklefish](https://chucklefish.org/)
* [Starbound](https://store.steampowered.com/app/211820/Starbound/)
* [Axis Communications](https://www.axis.com/)