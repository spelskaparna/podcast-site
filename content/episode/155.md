+++
date =2023-08-22T10:44:47Z
author = "Olle"
draft = false
name = "Tomoko Miya"
subtitle="INDIEMARKETING-SPECIAL"
categories = ["episode"]
hashtags = ""
audiofile = ""
libsynid = "23499230"
+++

Är DU intresserad av att bidra med innehåll till Spelskaparna - hör av dig! 

Det var ett tag sedan sist! Mycket har hänt. På det personliga planet har jag lämnat Stockholm för Skåne, flyttat till  hus, fått en släng av borrelia, fått mitt andra barn och släppt en beta-version av mobilspelet [Jordglobe](https://jordglobegeo.page.link/63fF) - där man på ett kul sätt lär sig om världens geografi. 

Jag tycker det är väldigt roligt med Spelskaparna, men tiden har helt enkelt inte funnits för att jobba med det.  Som det är nu kommer jag bara sporadiskt kunna spela in avsnitt, men om det ska bli någon regelbundenhet i det skulle jag behöva hjälp av andra. Är du intresserad av att spela in avsnitt under Spelskaparnas flagg - hör av dig! Finns det folk i din närhet som du vill snacka spel med eller vill du kanske testa på att prata med andra personer från branschen? Hoppar du på tåget blir du inte ensam - Hugo som klipper det här avsnittet finns med framåt och kan vara behjälplig med klippning! Han har även en studio i Vasastan i Stockholm där vi kan spela in. Hör av dig till info@spelskaparna.se om du vill vara med och ta Spelskaparna vidare! 

Nu till dagens avsnitt: Tomoko Miya jobbar med allting inom marketing på Flamebait Games. Vi pratar mycket om släppet av spelet Passepartout 2 och alla förberedelser inför släppet i marknadsföringsväg. Det blir en genomgång av vad som krävs för att nå ut med ett indiespel 2023. 

Trevlig lyssning!

Har du tankar om Spelskaparna, känner dig sugen på att delta i ett avsnitt eller kanske vill visa upp ett spel som du jobbar på - kom in på Spelskaparnas [discord](https://discord.gg/hBHEXss). Där har mysig stämning skapats och ett gäng utvecklare chattar om stort och smått. Hyser du starka aversioner mot Discord går det även bra att höra av sig på info@spelskaparna.se, [@ollandin](https://twitter.com/ollelandin) eller [@saikyun](https://twitter.com/Saikyun).

# Länkar
