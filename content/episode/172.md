+++
date =2025-01-20T10:44:47Z
author = "Olle"
draft = false
name = "Tobias & Niklas"
subtitle="€50k på Kickstarter utan spelbart demo"
categories = ["episode"]
hashtags = ""
audiofile = ""
libsynid = ""
+++
Gäster idag är Tobias och Niklas som ligger bakom spelet Space Chef - ett Stardew Valley-inspirerat matlagningsspel i rymden som ska släppas under 2025. Spelet kombinerar äventyr och matlagning där spelaren utforskar planeter, jagar djur, samlar ingredienser och lagar mat till hungriga kunder i galaxen.

Duon började utveckla spel tillsammans 2019 och efter att ha skrotat sitt första projekt satsade de på Space Chef. De körde en framgångsrik Kickstarter-kampanj som drog in 50 000 euro från cirka 1000 backers, trots att de knappt hade något spelbart att visa upp - bara en välgjord trailer och lösa idéer.

Vi diskuterar utmaningarna med spelutveckling, från katastrofal budgetplanering (de har lagt 20 gånger mer än planerat) till över 4300 buggar som behövt fixas. De berättar också om hur Kickstarter-backers blev kunder och NPCs i spelet, hur de arbetat med sin publisher Quali, och vikten av QA-testning.

I segmentet Spel under lupp analyserar vi Stardew Valley och diskuterar vad som gör det till ett så framgångsrikt "cozy game" - från den avslappnade takten till friheten att spela som man vill.

Hugo Lundgren som klipper podden har även bidragit med ljuddesign till Space Chef!

Trevlig lyssning!

Har du tankar om Spelskaparna, känner dig sugen på att delta i ett avsnitt eller kanske vill visa upp ett spel som du jobbar på - kom in på Spelskaparnas [discord](https://discord.gg/hBHEXss). Där har mysig stämning skapats och ett gäng utvecklare chattar om stort och smått. Hyser du starka aversioner mot Discord går det även bra att höra av sig på info@spelskaparna.se, [@ollandin](https://twitter.com/ollelandin) eller [@saikyun](https://twitter.com/Saikyun).

# Länkar
* [Space Chef på Steam](https://store.steampowered.com/app/1062700/Space_Chef/)
* [Stardew Valley](https://store.steampowered.com/app/413150/Stardew_Valley/)
* [Unity](https://unity.com/)
* [Kickstarter](https://www.kickstarter.com/)
* [Quali](https://www.quali.gg/)
* [Discord](https://discord.com/)